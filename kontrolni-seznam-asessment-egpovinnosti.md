# Kontrolní seznam asessmentu EG povinností

Verze 1.0

Zpracováno jako výstup projektu egdilna.cz a partnerů v rámci EG konkrétních postupů

## Úvod

Toto je kontrolní seznam a postup zejména využitelný pro architekty a odborníky pro ICT v úřadech. Udává podrobnosti a návody, jak postupovat v jednotlivé oblasti.

Tento postup se týká toho, jak postupovat při zpracování zhodnocení stavu plnění EG povinností (tzv. Asessment povinností) v úřadu.

Postup najdete vždy v rámci repozitáře [GitHub - egdilna/eg-postupy](https://github.com/egdilna/eg-postupy)

Aktuální verze

- https://github.com/egdilna/eg-postupy/blob/main/kontrolni-seznam-asessment-egpovinnosti.md


Pracovní verze:

- https://github.com/egdilna/eg-postupy/blob/main/kontrolni-seznam-asessment-egpovinnosti.md
blob/main/kontrolni-seznam-asessment-egpovinnosti.md)

- [ ] celé přepsat pro asessment povinností Úřad by si měl zpracovat přehled svých informačních systémů a jejich souladu se všemi požadavky eGovernmentu a připravit si roadmapu, jak svoje systémy upravit tak, aby v souladu byly.

## Proč zpracovávat Asessment povinností

Assessment povinností je dokumentem, respektive daty, v nichž si subjekt vyhodnotí, jaké má základní EG povinnosti a jak je naplňuje. U každé povinnosti uvede míru jejich plnění a také postup, jak případné nedostatky v jejich naplňování opravit.
Je to tedy jednak znalost o povinnostech, jednak přehled zodpovědnosti za sledování jejich plnění a jednak roadmapa k odstranění systémových nedostatků v rámci digitalizace a eGovernmentu.

Assessment se stává z tabulky obsahující:

- Jednotlivé povinnosti
- Obecný stav jejich plnění
- Uvedení zodpovědnosti za sledování povinnosti v rámci úřadu
- Prioritizaci a časovou mapu nápravy nedostatků
• Vyhodnocení postupu při aktualizacích assessmentu

## Použití Mapy EG povinností jako zdroje seznamu povinností

Mapa EG povinností je souborem povinností týkajících se ICT, eGovernmentu a architektury, které plynou z jednotlivých právních předpisů a dalších závazných předpisů a dokumentů. Postupně se tak buduje báze znalostí o povinnostech, které jednotlivé druhy subjektů mají. U každého úřadu tak může na základě těchto znalostí vznikat zhodnocení (assessment) naplňování povinností z jejich strany, tedy vyžaduje jí Tvorba assesmentu plnění povinností na základě mapy povinností.
Mapu povinností může kdokoliv využít pro základní přehled toho, co musí obecně v rámci elektronizace a digitalizace plnit a podle jakého konkrétního právního předpisu takovou povinnost má. To jsou důležité znalosti, aby si úřad dokázal představit, jak bude dané obecné povinnosti plnit. A samozřejmě se to netýká jen úřadů či orgánů veřejné moci, ale všech skupin subjektů.
Mapu povinností a její obsah lze obecně použít kupříkladu k následujícímu:

1. Jako základní znalost o obecných povinnostech, které nejsou formou úkonů a služeb v RPP, ale jsou důležité obdobně
2. Soubor toho, co jako povinnost musí někdo obecně naplňovat a zajistit si tak její plnění na procesní, architektonické, technické vrstvě
3. Podklad pro kvalitnější řízení ICT pro splnění povinností EG legislativy
4. Podklad pro závaznou část příloh k Informační koncepci OVS u těch, kteří mají povinnost mít a udržovat a vyhodnocovat svoji informační koncepci - Tvorba assesmentu plnění povinností na základě mapy povinností

My ji využijeme jako zdroj se soupisem všech EG povionností včetně legislativního určení a přiřazení podle rolí.

Tato data jsou prezentována ve formě datové sady otevřených dat a lze je stáhnout, nebo procházet prostřednictvím webové aplikace

- [On-line verze dokumentace](mapa-povinnosti-dokumentace.html)
- [Dokumentace ve formě souboru DOCX](mapa-povinnosti-dokumentace.docx)
- [Webová aplikace Mapa EG povinností](https://airtable.com/shrXrjDosrC90Pmad/tblNus2OArc8XSVHA)

Více vždy najdete aktuálně na adrese <http://www.openczeg.cz/povinnosti>

## Postup zpracování asessmentu a práce s ním

Při zhodnocení plnění povinností (Assessment povinností) postupujeme následovně:

1.  Otevřeme si Mapu EG povinností jako jeden z hlavních zdrojů povinností k elektronizaci a provedeme vyfiltrování povinností podle všech našich rolí a následně provedeme export filtrovaných dat do CSV souboru.
2. Vytvoříme si ze zdrojového CSV souboru kupříkladu tabulku v Excelu, nebo v jiném datovém nástroji, kde se nám bude s daty rychle a snadno pracovat. Kromě sloupců z CSV z Mapy povinností, z nichž některé můžeme později odstranit (ovšem pole KÓD necháme vždy), přidáme alespoň sloupce pro Zodpovědnost a Stav plnění a pro naše poznámky. Tím získáme tabulku se všemi povinnostmi a s podklady pro naše zhodnocení.
3. V námi vytvořené tabulce si předvyplníme sloupec pro stav plnění a k tomu budeme vždy využívat hodnoty z předpřipraveného číselníku, a to tedy: xxx. Podle tohoto sloupce budeme schopni rychle filtrovat, a navíc to bude hlavní údaj o zhodnocení plnění dané povinnosti.
4. ❗Pro každou povinnost si v úřadu či organizaci stanovíme, kdo je za ni zodpovědný. To nemusí být ten, kdo ji zrovna fakticky vykonává, ale ten, kdo zodpovídá a dohlíží na její obecné plnění v úřadu. Zodpovědnosti si postupně doplníme do sloupce pro zodpovědnost.
5. Společně s jednotlivými zodpovědnými útvary si do tabulky doplníme do sloupce stav plnění správné hodnoty, případně doplníme nějaký textový popis plnění, a to do nového textového sloupce k tomu určeného. A také zajistíme vyplnění informací o tom, co je třeba udělat, abychom nedostatečně plněnou povinnost řádně plnili.
6. Kompletně vyplněnou tabulku s podrobnostmi ke všem povinnostem budeme brát za základ znalostí o plnění EG povinností a zajistíme obvyklé projednání a schválení aktuálního stavu. Při schvalování dbáme také na projednání a schválení toho, co musíme v organizaci udělat, abychom naplňovali dosud nedostatečně plněné povinnosti.
7. Kroky potřebné pro nápravu nedostatečného plnění, či dokonce neplnění jednotlivých povinností, vezmeme jako jeden z hlavních zdrojů informací pro naše budoucí interní projekty a provážeme s případnými projekty i ve zdrojové tabulce, abychom měli snazší sledování postupu v budoucnu.
8. ❗Výsledek zhodnocení promítneme do svojí informační koncepce v části souladu s legislativou a povinnostmi a v části věnované projektům narovnávajícím neutěšený stav plnění.Také tato data využíváme pro argumentaci, že je třeba něco napravit a jakým způsobem a kdo za to zodpovídá.

VÝSLEDEK:  ☑️Máme v přehledné formě data o tom, jak si plníme EG povinnosti a máme také rámec, jak nedostatky zlepšit. S těmito daty v organizaci samozřejmě dále pracujeme.

💡Data z Assessmentu zpřístupníme vedoucím pracovníkům, aby je měli k dispozici a mohli se jimi řídit a sledovat případné postupy.

❗Data o plnění povinností z našeho Assessmentu pravidelně aktualizujeme a provádíme vyhodnocení zlepšení stavu, a to vždy minimálně při ročním vyhodnocení plnění informační koncepce. Nová data a poznatky vždy využijeme pro vyhodnocení IK a pro její pravidelnou aktualizaci. Nezapomeneme při tom na postup projektů, jež jsme si určili jako ty, které mají zlepšit nedostatky.

Assessment povinností zahrneme jako povinnou součást vnitřní kontroly a sledování a vyhodnocování kvality v organizaci.

TIP:  💡Postup zhodnocení a aktualizace dat v Assessmentu můžeme využít i pro jiné námi identifikované povinnosti, než jsou EG povinnosti uvedené v Mapě povinností. Můžeme tím sledovat i naše povinnosti plynoucí z výkonu agend a dalších činností. Pokud bude výsledkem zhodnocení jiné povinnosti jakýkoliv dopad na IT či architekturu organizace, zahrneme je do Assessmentu sledovaného naší informační koncepcí.